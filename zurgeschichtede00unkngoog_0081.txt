praestare possint actuque praestent caelibatum, nemo non videt et de-
plorat. frustra nanque est sperare quod huiusmodi iuvenes et lubrici
sacerdotes post susceptum sacerdotium castiorem et honestiorem vitam
ct non potius dissolutiorem sint habituri, postquam iarn habent illud a
quo prius ex mala vitae fama formidare poterant repelli.

Proinde vetant canones clericos in sacris ordinibus constitutos qui
publice concubinas tenent, adeas abiurandas compelli, ne in eandem
fornicationem instinctu diabolicae fraudis redeuntes periurii reatum in·
currant. quantominus ergo sacerdotes vel ex voto vel ex constitutione
ad perpetuam continentiam compellendi videntur, qnos certo scimus
et periurii et voti simul atque violatae constitutionis ecclesiasticae reatum
'mcursuroa

Et oum continentiae lex non sit iuris divini nec de necessitate
salutis nec etiam in clericis secularibus de substantia ordinis, nimirum
si pro bono et salute animarum salubre statutum esset, ut clerici latini
seu occidentalis ccclesiae volentes continere et magis mereri relinque-
rentur voluntati eorum, non volentes autem continere possint contra-
here, quia experientia docente contrarius prorsus effectus sequatur ex
illa lege continentiae, cum hodie non vivant spiritualiter nec sint mundi,
sed maculentur illicito coitu cum-eorum gravissimo peccato, ubi cunr
propria uxore esset castitas, unde ecclesia posset ¹facere sicut bonus
medicus, ut si medicina docente experientia potius officit quam prosit,
eam tollat. .

Quod autem plaerique propter conservanda bona ecclesiastica
caelibatum mordicus retinendam putant, ponderandum venit an deceat
ecclesiam tanta animarum periclitatione conservandis 'nonis ecclesiasticis
intendere, cum eorum indemnitati aliis legitimis ac canonicis cautionibus
rectissime provideri queat. possint etiam pro certiori conservatione bo-
norum ecelesiasticorum exemplo regis Ioas scribae recognoscendae pe-
cuniae et bonorum ccclesiae una cum sacerdotibus praefici, ne qua pars
fraude deperiret.

Nec obstare denique videtur quod dicitur, sacerdotes minus pec-
care fornicando quam matrimonium contrahendo atque adeo tramgres·
sores canonis ecclesiastici gravim puniendos quom violatores praecepti
divini, cum contrarium ex decretis canonicis convincatur, nempe presbi-
terum fornicantem plus quam legitime contrahentem puniendum esse,
hunc enim solummodo contra ius positivum, illum vero contraius divinum
et positivum simul peccare.

Ex quibus omnibus summatim apparet rem hanc totam in manu
gratia et auctoritate summi pontificis et ecclesiae consistere, an scilicet
praedictos articulos tanquam non divini sed positivi iuris constitutiones
pro praesentis temporis rerum et personarum statu ac conditione proque
conservatione multarum millium animarum sub certis legitimisque modis

 

